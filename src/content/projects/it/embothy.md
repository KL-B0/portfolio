---
title: Embothy
description: Un gioco per telefono progettato per insegnare l'empatia ai propri utenti.
tags:
  - Godot
  - Android
  - iOS
featured: true
releaseDate: 2020-12-04
websiteLink: https://campbus.corriere.it/2020/
---

È un videogioco per telefono costruito per insegnare l'empatia ai suoi utenti.
Ho sviluppato il progetto assieme a quattro compagni scolastici per l'edizione 2020 di [CampBus](https://campbus.corriere.it/), che presentava il tema "Empatia".

## Obiettivo

L'obiettivo è di assemblare un applicativo per telefono che tratti di tematiche legate all'empatia.
Deve contemporaneamente offrire un'esperienza gradevole e insegnare all'utente qualcosa di utile.

## Risorse

Ho dovuto dirigere lo sforzo tecnico del gruppo, siccome ero il membro con più esperienza nello sviluppo videoludico.
Ho selezionato un motore di gioco che supportasse Android e iOS e che potessi introdurre rapidamente ai miei colleghi.
La scelta è ricaduta su Godot, data la mia esperienza antecedente e il suo linguaggio di scripting simile a Python.

## Tempistica

Il progetto consisteva in due fasi:

1. Fase di design
2. Fase di sviluppo

### Fase di design

Questa fase è durata una settimana, dove ci siamo incontrati sul bus a tema per l'evento per decidere cosa realizzare.
Abbiamo votato per l'idea del videogioco, che consisteva in una collezione di mini-giochi legati all'empatia.
Abbiamo impiegato il tempo restante progettando un singolo mini-gioco da presentare alla giuria.

Il mini-gioco consiste nel giocatore seduto a un tavolo insieme ad altri cinque NPCs.
L'obiettivo è di prestare attenzione a questi personaggi mentre parlano inclinando il telefono.
Loro diventeranno man mano più felici, portando il giocatore alla vittoria.

### Fase di sviluppo

Questa fase è durata un mese, dove ci siamo regolarmente incontrati e abbiamo contribuito allo sviluppo del progetto.

Eravamo cinque programmatori, e sapevamo che sviluppare un videogioco richiede conoscenze oltre alla programmazione.
Per questo motivo, ci siamo spartiti il lavoro nel seguente modo:

- Produzione grafica (1 persona)
- Ricerca effetti sonori e relazioni esterne (1 persona)
- Sviluppo interfaccia utente (2 persone)
- Sviluppo gameplay (me stesso)

## Risultato

Abbiamo assemblato insieme il prodotto e lo abbiamo consegnato per tempo.
Abbiamo verificato che l'applicativo si adattasse correttamente a diversi rapporti dello schermo e funzionasse egregiamente su Android e iOS.

Siamo entrati in contatto con l'associazione di volontariato [Amici della Mente](https://www.amicidellamente.org/), che ci ha aiutato nella definizione del minigioco.
Hanno anche certificato che l'applicativo avesse un impatto positivo nell'insegnamento dell'empatia.

## Conclusione

L'idea e la sua esecuzione hanno conquistato il primo posto della competizione.
Abbiamo inoltre sviluppato robuste tecniche organizzative con l'adozione del metodo Agile per la gestione dello sviluppo.
